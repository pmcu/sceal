SGEUL SHEÁIN MIC BRADÁIN.

Bhí fear fad ó, agur níor phós se go raibh
tonn mhaith aois aige.  Bhídheadh spéis mhór
aige i n-iasgaireacht.  Do theidheadh sé amach
gach lá agus ní ghabhadh sé níos mó ioná aen
n-iasg amháin ins an ló.  Do chaith sé i bh-fad
air an m-bealach sin agus da m-beidheadh sé
amuigh i n-imtheacht an lae ní fheudfadh sé
a ghabhadh acht aen n-iasg amháin.  Mar sin
féin do lean sé dhe le súil go n-eireóchadh
lá icíneacht leis go maith.  Do thárla go
raibh sé lá air bhruach na h-aibhne agus é
th'réis iasg a marbhadh.  Bhí an tráthnóna ag
teacht agus do bhí se ag crapadh suas a
dhorubha, nuair do chonnaic sé fear ag teacht
chuige le port na h-aibhne.  Do bheannuigh-
eadar d'a chéile.  Ann sin d'fhiafruigh an
cóigcríoch dhe an raibh lá maith aige.  D'fhre-
agair an t-iasgaire é agus a dubhairt sé
leis nach raibh aige acht an t-aen n-iasg
amháin do bhárr an lae, “agus is mar sin,”
ar se, “dam gach lá, dh'a g-caithfinn mo
shaoghal ann so, óir ni fheudfainn a mharbhadh
acht an t-aen n-iasg ins an ló.”  “O,” ars
an cóigcríoch, “feuch iarracht eile leis agus
feuch céa'r'd a chuirfeadh Dia chugad.”  “Ní'l
aen mhaith dh'á fheuchaint,” dubhairt an t-
iasgaire.  “Glac mo chómhairle,” dubhairt
an fear eile; “sgaoil amach do dhorubha.”
Righne an t-iasgaire sin.  Ba geárr na
dhiaidh sin go raibh bradán mór, breágh, air
cheann a dhorubha.  Do tharruing sé suas air
bruach an bradán aluinn.  “Anois,” ars
an cóigcríoch, “is maith go n-deárnais mo
chómhairle.”  Ann sin do bhain an t-iasgaire
an dubhán as agus do leag sé suas air an
talamh é.  “Anois,” ars an cóigcríoch leis,
“thabhair a bhaile é sin gan mhoill, agus
tabhair do d' mhnaoi é” — nar é do bhi an
t-iasgaire i bh-fad pósta agus níor bh'é toil
De aen ghein chloinne a chur chúcub.  Air an
ádbhar sin dubhairt an cóigcríoc leis, déar-
fair-se léd' mhnaoi an bradán so a ghleus,
agus ithead sí dhe.  Acht tá drei'shiúr (deir-
bhshiur) do 'd mhnaoi ins an tigh i buill sibh
agus ná blaiseadh sí dhe ná duine air bith
eile; agus trí ráithe ó anocht beidh gein
chloinne aig do mhnaoi.  An cóigcríoch a bhí
ann, ba é duine beannuighthe no teachtaire ó
Dhia, mar deiridís ins an t-sean-aimsire.
Do thug sé a bhaile an bradán, do thug se
d'á mhnaoi é, agus dubhairt se leithe a
fhaghail réidh agus itheadh dé.  Níor chuimne
<L 2>
sé bagairt uirrthi gan leigean do'n drei'shiúr
blaiseadh dhe ná itheadh.  D'ith an drei'shiúr
roinnt dhe gan fhios aici go raib sé
toirmisgthe dhí a itheadh.  Trí ráithe ó'n
n-oidhche sin bhí mac óg aig an mnaoi
agus aig a drei'shiúr mar an g-
ceudna.  Maiseadh, bhí go maith agus
n'i raibh go h-olc, agus do bhí áthas
mór air an bhfear gur chuir Dia gein
chloinne air a shliocht i n-deireadh a laetheadh.
D'eirigh an bheirt mhac suas 'na malraighibh
mhatha ag fás, ag borrughadh, agus ag leath-
nughadh go iongantas ag na comharsanaidhibh
air a bh-feabhas.  Air m-beith cómh cosamhail
le chéile dóibh i n-a sgéimh a m-bláth, i n-dath
a ngruaige, agus in-a g-comhairde nar
aithnigh ceachtar de na máthairib a leanbh féin
thar leanbh eile acht go d-tiucfadh gach leanbh
acub chum a mháthar féin, nuair do ghlaodh
faduís orrub i n-a n-ainm.  Ba é b'ainm
dhíobhtha Seághan agus Brian Mhic Bradáin-
Do fuair siad scoil agus léighean mar ba
oireamhneach, agus do bhí gnaoi agus cion ag
gach duine orrub dá'r aithnigh iad.  Gidheadh
bhí imnidhe mhór air mháthair Sheáin air an
ádhbhar so nach raibh sí a riamh sásda mar nár
fheud sí a mac féin aineachdáil thar mac na
deirbhshiúthra.  Do thárluigh gur tháinic sean-
bhean ag siubhail isteach chuici tráthnóna
breágh foghmhair agus do leig sí a rún leithe,
'sé sin ag innseacht dhui an n-imnidhe a bhí
uirri agus an fáth a bhí leis.  “Fóil, ars an
chailleach is furusde sin a leigheas.  Anois
faoi cheann da la, 'se sin, taca an tráthnóna
an t-am a m-beidh na buachaillidhe ag filleadh
ó scoil, luighfidh tusa air do leaba agus
leigfidh tú ort féin go bh-fuilir tinn.  Nuair
a thiocfas siad isteach ó'n scoil fiafhróghaidh
siad cá b-fuil a máithreacha.  Déarfíor le
do mhac-sa go b-fuilir i do luigheadh tinn air
do leaba.  Air dhul chum do sheomra dhó
fiafhroghaidh sé dhíot cé'ar'd atá ort no cé
an n-eugcaoin sin ort, agus tiocfaidh sé
agus pógfaidh se h-ú.  Ann sin cuirfidh tusa
lámh fó n-a mhuineál agus bain greim fiacal
as a chluais dheas (dheis).  Uaidh sin amach
beidh aithne mhaith agad air.”  Do righne an
mháthair gach uile nidh ar chomhairle na cail-
lighe.  Anuair d'airigh sé creud a righne si
d'fhiafhruigh sé, le íongantas mor, cé an
ciall dí sin a dhéanadh.  ”Inneosad-sa sin
duit, a mhic,” ars an mháthair, “níor fheudas
a riamh h-ú áineachdáil thar do cholceathar no
do dhreatháthair mar bheireamuid air.”  “A
mháthair,” ar sesean, “is olc an rud a righne
tú.  Air an adhbhar sin caithfidh mise imtheacht
anois; m-beireach go n-deárna tusa mar
righne tú, ní bheidheadh ormsa imtheacht mar
sin.  Imtheoghádh-sa anois agus fanfaidh mo
dhreatháthair a buil sibh.  Má mhairfim tamall
fillfead air ais chugad.  Mar sin gleus
lón dham leis an m-bealaigh.”  D'fhág sé
slán agus beannacht acub agus faoi dheir-
eadh ag a dhreatháthair, Brian, agus dubhairt
sé leis na focla so.  “Tar uait liomsa ag
an tobar atá 's an ngáirdín.”  Do chuaidh
siad ann.  Ann sin dubhairt sesean — “An
bh-feiceann tú an t-uisge sin?”  “Feicim,”
dubhairt an dreatháthair.  “Faoi cheann lá
agus bliadhain o 'ndiu,” ar Seághan, “ma
bhídhimse beo beidh bárr meala air an tobar
agus muna m-beidhead beidh bárr fola air,
agus tabhair aire mhaith do'n bháile agus do'n
té ata me fágáil mo dhiaidh in do chúram.”

Ann sin do sgar siad ó chéile.  Do chuaidh
Seághan n'a bhóthar agus d'fhill an dreathá-
thair chum an tighe go buaidheartha, doilghiosach.
Do bhí Seághan ag gluaiseacht i n-imtheacht
an lae sin go taca tráthnóna.  Do thárla
fear air air an slíghe agus do bheannuigh
siad d'á chéile.  D'fhiafruigh an fear dhe cáide
do thriall sé no cáide do bhi rún aige dhul.
Air fhreagairt 'é dó dubhairt sé go raibh sé
i bh-fad ó'n m-baile agus go raibh sé ag
tóruigheacht aimsire.  “Is maith mar thárluigh,”
dubhairt an coigcríoch; 'sé do leithid do thas-
duigheas uaimse.”  “Bhearfaidh mise obair
duit ma ta tu sasda,” ar Seághan.  Ní
móide go m-b'fheárr air bith é.  Mar sin do
ghluais siad leóbsan go n-deachaidh siad a
bhaile ag tigh an choigcrighriocha.  Ann sin do
chaitheadar an n-oídhche ag caint 's ag cómhrádh
<L 3>
agus ag cur síos air nithibh airighthe tair-
bheacha taithneamhacha.  Air maidin nuair
d'eirigh an sgológ do ghlaoidh se chuige air an
m-buachaill aimsire agus is í an chaint do
righne sé leis.  “Íocaimse,” dubairt sé, “an
t-oiread so 'san m-bliadhain le gach buachaill
d'a m-bidheann agam.  Má tá tusa sasda
gheobhthair an rud ceudna.”  “Táimse sasda,”
ar Seághan.  “Anois,” ars an feilméiridhe, “is
é an obair a bheidheas ort, ag fosuidheacht le
ceithre cinn de ghabhraibh a tá agam; obair
eudtrom nach n-deunfaidh dochar duit.  Le
bruach na coille atá ag imtheact le mo
theorainn agus bhus éigin duit gan na
gabhair a leigean isteach thairsti.  An té
leis an taobh istigh is triúr fathach iad.  Atá
gáirdín cúirialta ann bh-fuil iomad de chran-
naibh ubhall ag fás ann agus bidheann na
gabhair ag gabháil treasna agus ag itheadh
n-ubhall.  Mas sin, bí aireach air do ghna-
thuigh.”  “Déanfad sin,” a dubhairt Seághan.
Is ann sin air eirigh do'n Mhaighistir, chuaidh
se leis gur taisbeán sé an teora dhó.  Na
dhiaidh sin d'fhill an maighistir air ais agus
d'fhág sé Seághan ag fosuigheacht leis na
gabhraibh.  Faoi cheann tamaill agus é ag
faireadh go díthciollach thosuigh sé ag dear-
cugadh thar bhalla an gháirdín air an toradh
breágh, cúmhra do bhi air na crannaibh.  Do
chuir sé spéis mhór 's na h-ubhlaibh abthuidhe
a bhi ann, agus dubhairt sé leis féin.
“Feuchfad-sa roinnt acub fhághail pe'ar budh
rud do thiocfas as.”  Do bhuail sé cos i
lár na cloidhe agus lámh i n-a bhárr agus bhi
sé istigh gan mhoill.  Air dhul suas i g-crann
dó go m-baineadh se cuid de na h-ubhlaibh, acht
ní raibh an dara ubhall bainte aige nuair a
bhí ceann de na gabhraibh isteach chuige.  “Meig!
meig!” ars an gabhar, “tabhair dham-sa
ubhall.”  “Shorro dhiot,” ar Seághan, “ní fhuil an
dara ubhall bainte agam féin fós.”  Mar
sin féin chaith sé ceann chuici agus d'ith sí go
milis é.  Oir do bhí dúil mhór ag na gabhraibh
i n-ubhllaibh.  Do bhí sé ag baint ceann eile
no dhó nuair léim an dara gabhar isteach
chuige.  “Meig! meig!” ars an dara gabhar,
“caith chugam-sa ceann eile.”  “Dó chrádh,
nár fhagaid tú; is beag atá agam féin fós,”
ar Seághan, acht do chaith sé ceann chuici.  Do
bhuaill sí cos air agus do chuir sí fiacal ann.
Do bhí sí dha itheadh agus dúil mhór aici ann,
nuair chonnaic an tríomhadh gabhar an chuid
eile istigh.  Ni comhartha daoibh ná damhsa ag
dul go léim air an g-cloidh agus isteach
leithe.  “Meig! meig!” ar sise, “roinn
liomsa.”   “Shorra dhíot,” dubhairt sé, “is
beag atá agam féin, fós acht mar sin fhéin,
so, ceann duit.”  Ní raibh an focal raidhte
aige nuair tháinic neul dorcha os a chionn
agus d'aire sé fathach na d-tri cloigean
agus na d-tri g-colainn leis a chloidhmhe
teine ag triall air.  “Fubh! fáth! feusóg!
faghaim baladh an Éirinnigh bhreugach bhra-
dach,” sgread an fathach.  “Ceurd do thug
ann so thú?” dubhairt sé nuair chonnaic sé
Seághan anns an g-crann.  “Cia is feárr
leat troid le sáitibh sgeannadh glasa i
m-barr easnachadh no caraidheachd air leacra-
chaibh dearga teine?”  “Sgread mhaidne
ort,” dubhairt Seaghan, “a rud ghrána, ni
fhuil é cóir ná ceart a thabhairt duit; do
tháinic mise ann so acht le gach cóir agus
ceart a bhaint díot.”  Do bhí a chlaidhmhe
soluis i n-a láimh aige a dhíongnadh sé solus
i n-dorchadas.  Leis sin rugadar air a
chéile agus chuadar ag caraidheachd air
leacrachaibh dearga.  Do bhí siad ag cur
solus le n-a g-cosaibh as na leacrachaibh do
bhí ag eirghe n-a n-áiníochaidh anns an aer go
righne siad bogán de'n chruadhán agus crua-
dhán de'n bhoghán, go d-tarruing siad uisge as
na clochaibh agus go n-deárna siad clocha de'n
uisge le neart a g-cnámh.  Acht d'eirigh le
Seághan tar éis aimsire fada cos a bhaint as.
Tháinic spideog an bhrollaigh deirg air an
g-cloidhe le n-a nais agus is iad so na
focla do labair sé. “Sheághan, Mhic
Bradáin,” ar sise, “anois an t-am, agus
ma leigean tú thart é atá tú críochnuighthe.”
Air cloisdean na bh-focladh so do Sheághan do
tháinic neart na g-ceudaibh fear ann agus
meisneach dhá réir.  Do rug siad air a
<L 4>
chéile arís air an dara casadh, do thug sé
do'n fhathac agus chuir sé síos go d-tí na
glúineadh é.  'Na dhiaidh sin do chuir sé go
d-tí n-a chuim é, agus an treas iarrachd do
chuir sé sios tríd an talamh go d-tí na
smige é.

(Le bheith air leanamhuin).
<cuid 2>
SGEUL SHEAGHAIN MHIC BRADÁIN.

(Air Leanamhuin.)

Ann sin do sgread an fátach go g-clois-
feá seacht míle air gach taobh é, ag iarruidh
agus ag athchuinge cara (caradais) agus
coimirce.  Dheimnigh se go d-tiubhradh sé
saidhbris mórluacha agus seodtaisge dhó,
an oiread agus d'fheudfadh congbhail le n-a
shaoghal é agus a chaisleán air a sheilbh
freisin.  Leis an meud sin do gheall sé,
dar brígh na n-dúl, go d-tiubhradh sé a
chlaidhmhe soluis do Sheaghan 'n-a cheann sin;
óir, ars an fáthach, “is tu an gaisgidheach is
feárr a casadh a riamh orm.”  “Seachuid
dham an chlaidhmhe sin,” ar Seághan, “go
bh-feuchfainn fuirthi.”  Do sheachuid se dhó í.
D'fheuch Seághan orthuí agus do thaithnigh sí
leis go mór.  “Cia air an bh-feuchfad-sa í
so,” dubhairt sé leis an bh-fáthach.  “Feuch air
an smután sin thall,” ar sesion.  “Do chrádh
nár rádh tú,” ar Seághan, “ní fheicim smután
air bith ann is gráineamhla ioná do smután
féin,” ag tarruinnt buille air an bh-fáthach
go gród, mear.  Sguabadh an chloigionn dhe
agus do cuireadh ag feadghaoil í seacht míle
suas anns an aer.  Air amharc do Sheághan
an ollchloigionn ag teacht chuige anuas do
thug sé friothbhuille cúlláimhe dí agus do
chuir sé air ais í.  “Níor mhór dhuit,” dubhairt
an chloigionn, “dhá d-teithfinnse air ais air
an g-colainn cheudna feara fáil ní bhain-
feadh anuas mé.”  “Ní le thu leigean air
air ais do bhain mise anuas thú,” d'fhreagair
Seághan.  Ann sin do thug sé an chloidhme
soluis agus a chuluidh ghaisge leis agus do
chuir sé i d-taisge iad.  Iar d-tarruinnt
anála agus leigean i sgíth dhó tamall, thosuigh
an n-óidhce ag tuitim agus, air fheicsin dho
go raibh sé chomh deireanach sin, do chruinnigh
sé na gabhair go deithneasach agus do sheol
sé a' bhaile iad.  Ionns an am cheudna do
ghlac imnídhe an máighistir air fhad agus do
bhí sé gan filleadh, agus d'feuc sé amach go
minic ag teacth an tráthnona, mar do bhí
fios aige nár chuir sé aen bhuachaill ariamh
ann sin nar mharbh na fáthaigh.  Faoi dheire
do chonnaic sé Seághan ag tiomáin na
ngabhar a bhaile.  Do ghlac áthas mór é go
raibh sé slán, beo th'réis an lae.  Dho chuir
an maighistir fáilte a bhaile roimhe agus
d'orduigh sé dhó gan fanamhuint chomh deir-
eanac sin an cheud tráthnóna eile, agus, ars
an maighistir, “innis dham, a Sheaghain, cia
mar ar chaithis an lá.”  “Ó, ar Seághan do
<L 59>
chaitheas go buacach, sultmhar é.”  “Is maith
liom sin”; ars an sgológ; “suidh síos ag
do bhéile, mar a tá sé i n-am.”  Do bligheadh
na gabhair fhad agus bhidheadar ag comhrádh
agus ní raibh an oiread bainne aig na
gabhraibh aen lá roimhe sin agus do bhí an lá
sin.  Do chaith Seághan a phrainn agus ann
sin dubhradh leis dul air a leaba.  Is é so
an nidh do righne sé gan fad-fhuireachd air
son na traochachda a bhí air, agus do chodail
sé go saimh, suaimhneach go scarthanaigh an
lae.  Chomh luath agus d'eirigh sé duaidh sé
a cheudproinn agus nuair do bhi sin thairis
d'imthigh sé agus sheol sé roimhe na gabhair
go d-ti an áit cheudna a raíbh sé an lá
roimhe.  Do shuigh sé síos air thuanán ghlas
go ceann tamaill.  Faoi dheire dubhairt sé
“Rachfad-sa isteach agus feuchaidh mé le
roinnt de na h-ubhlaibh sin a thabhairt liom
arís.”  D'eirigh sé do léim, do bhuail sé Cos i
lár an bhalla, lámh i n-a bhárr, agus bhi sé
istigh go tapaidh.  Ní raibh an dara h-úbhall
bainte aige nuair léim ceann de na gabh-
raibh isteach trasna chuige.  “Meig! meig!”
ars an gabhar, “tabair damsa úbhall.”
“Shorro dhíot,” ar Seághan, “ní fhuil an dara
h-ubhall bainte agam féin fós, agus nach
eusguidhe do lean tú mé?  Acht bhéarfaidh
mé ubhall duit.”  Do chaith sé ubhall chuici
agus d'ith sí go cíocrach é.  Do bhí sé ag
baint ceann eile nuair do léim an dara
gabhar tars an tórainn isteach.  “Meig
meig!” ars an dara gabhar, “caith chugam-
sa ceann eile.”  “Do chrádh nar fhághaidh tú;
is beag atá agam féin fos,” ar Seághan;
gidheadh do caith sé ceann chuici.  Do bhuail
sí cos air agus do chuir sí fiacal ann.  Do
bhí sí dhá itheadh agus dúil mhór aici ann nuair
d'airigh an tríomhadh gabhar na gabhair eile
istigh.  Ní córa daoibh ná damhsa ag dul do
léim air an g-cloidh agus isteach leithe.
“Meig, meig!” ar sise, “roinn liomsa.”
“Shorra dhíot,” dubhairt sé, “dar n-dóigh, is
beagán atá agam séin, acht mar sin fhéin,
so, ceann duit.”  D'fhan sé 'san am cheudhna
ag itheadh ubhall milis, n-deaghbhlasta le seal
geárr, agus bhí meisge fíona agus sásamh
seinmhidh ionn gach ubhall díobh.  B' amhlaidh
a bhí se ag blas agus ag slugadh na n-ubhall
nuair chonnaic se an spéir ag dubhchan agus
muaisg air an ngréin leis an deatach do bhí
ag eirghe de'n talamh.  Agus táinic torann
mór uaimhneach go g-cloisfidh tú seacht míle
roimhe agus seacht míle 'n-a dhiaigh é.  Fa
dheoigh do chonnaic Seaghan fáthach mór adhbhal
eile dhá chloigionn agus dhá cholainn, níos
mó agus níos ádhbuilte ioná an fathach fior-
ghrána neartmhar do thárla air an lá roimhe,
agus é ag marcuigheacht air each ghlas, do bhí
chómh mór le dhá cheann, agus a chlaidhme
teine ionn a láimh go bh-feicfeá lonradh
dealrach an chloidimh fo na milteadh.  Do
sgread an toirteachar uathbhásach go h-árd
go ghlór gharbh, fiochmhar, — “Fúbh! fáth!
feusóg! fághaim baladh an Éirinnigh bhreu-
gaigh, bhradaigh.”  Acht nuair a chonnaic se
Seaghan anns an g-crann do sgread sé go
feargach, nimhneach, “Ceur'd do thug ann so
thú?”  D'feuc Seaghan air acht níor fhreagair
sé é.  Ann sin dubhairt an fathach, “Cia is
feárr leat troid le sathadh sgeannadh glasa
i m-bárr easnachadh no caraidheachd air leac-
rachaibh dearga teine?”  “Sgread mhaidne
ort,” dubhairt Seágan, “a rud ghránda, ní
fhuil é cóir ná ceart a thabhairt duit do
tháinic mise ann so, acht le gach cóir agus
ceart a bhaint díot.”  Do bhí a cholg soluis
ionn a láimh aige le'r dhíongfadh sé solus i
n-dorchadas.  Leis sin rugadar air a chéile
agus thosuigheadar ag caraidheachd air leac-
rachaibh dearga.  Do bhí siad ag cur soluis
le n-a g-cosaibh as na leacrachaibh do bhí ag
eirghe ó na h-aithinniochaibh ionns an aer go
righne siad bogán de'n chruadhán agus crua-
dhán de'n bhogán go d-tarruingeadar uisge
as na clochaibh agus go n-dearnadar clocha
de'n uisge le neart a g-cnámh.  Acht d'eirigh
le Seághan th'réis aimsire fada na cosa a
bhaint uaidh.  Tháinic spideóg an bhrollaigh
dheirg air an g-cloidhe le n-a n-ais agus is
iad so na focla do labhair sí.  “A Sheaghain,
Mhic Bradáin,” ar sise, anois an t-am, agus
<L 60>
ma leigeann tú thart é atá tú críochnuighthe.”
Air chloisdin na bh-focladh so do Sheághan do
tháinic neart na g-ceudaibh fear ann agus
meisneach dhá réir.  Do rug siad air a
chéile arís; air an dara casad do thug sé
do'n fhathach do chuir sé síos go d-tí na
glúine é.  'Na diaidh sin do chuir sé go d-tí
'n chom é, agus an treas iarrachd do thiom-
áin sé síos go d-tí 'n smig é.  Ann sin do
chaill an fathach a dhánacht agus a mheisneacht
agus do sgread sé go ghlór ard, gharbh ag
impighe go h-úirísiol, laig-fpiriodthach air
Sheaghan cara agus coimirce.  Do dhearbhuigh
sé go m-béarfadh sé morán saibhreas dhó, an
oiread agus choingbheochadh le n-a shaoghal é
agus a chaisleán agus a chulaidh gaisge
freisin.  Leis an meud sin do gheall sé,
dar anamnaibh a shinsear, go d-tabharfadh
sé a chlaidhmhe soluis do Sheághan, aig admháil
go m-budh é an gaisgidheach is feárr a casadh
ariamh leis.  “Seachuid dham an chlaidhme
sin,” ar Seághan, “go bh-feuchfainn uirri.”
Do shín sé dhó í.  Air fheuchaint uirri do
Sheághan do thaitnigh sí leis go mór.  Cia air
an bh-feuchfaidh mé í so dubhairt sé leis an
bh-fáthach.  “Feuch air an smután sin thall,”
ar sesion.  Do chrádh nár rádh tú,” ar
Seághan, “ní chídhim smután air bith is grán-
amhla 'ná do smután féin,” ag tarruint
buille air go mear.  Sguabadh an chloigionn
dhe agus do cuireadh ag feadghaoil í seacht
míle suas ionn s-an aer.  Air fheicsint do
Sheaghan an chloigeann ag teacht chuige anuas
do thug se buille cúlláimhe dhi agus do
chuir se air ais í.  “Níor mhor dhuit,”
dubhairt sí “dha d-teithfinnse air ais air an
g-colainn g-ceudna, feara fáil ní bhain-
feadh anuas mé.”  “Ní le thu leigean air
ais do bhain mise anuas thu,” dubhairt
Seághan.  Ann sin do thug sé an chlaidhme
soluis agus a chuid euduigh leis agus do
chuir sé i d-taisge iad.

Le bheith air leanamhuin.

